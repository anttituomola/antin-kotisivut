---
title: "Hyvän kuntosalin tunnusmerkit"
pubDate: 2025-12-10
image: "/images/blog_post_images/hyvan_kuntosalin_tunnusmerkit.jpg"
excerpt: "Hyvän salin rakentaminen on periaattessa melko yksinkertaista, käytännössä liki mahdotonta."
author: "Antti Tuomola"
tags: ["kuntosali", "fitness", "laatu", "infrastruktuuri", "kulttuuri"]
language: "fi"
translationUrl: "/blog/en-2025-12-10-signs-of-a-good-gym"
draft: false
---

Hyvän kuntosalin tunnusmerkkejä:
- muistuttaa ammattimaista puutyöpajaa: kaikelle on oma, merkattu paikkansa, ja kaikki on joko juuri nyt käytössä tai merkityllä paikallaan
- pukuhuoneissa ei haise
- pukuhuoneisiin ei näe sisään muista tiloista joka kerta kun joku avaa oven
- pukuhuoneissa ihmisten tavarat ovat kaapeissa ja ainoastaan siellä, ei lojumassa yleisissä tiloissa
- WC:t ja suikut ovat siistejä
- miesten WC:n ovessa on oltava ovipumppu, koska ne eivät kuitenkaan vaivaudu vetämään sitä perässään kiinni ja pakottavat kaikki muut seuraamaan suurin piirtein pisoaarin suuntaan roiskuvaa virtsaustaan pukuhuoneen puolelta
- henkilökunnan on syötävä kuormasta ja käytävä itse säännöllisesti omalla salillaan
- henkilökunnalla tulee olla vahvoja ja perusteltuja mielipiteitä siitä, millainen on hyvä sali
- henkilökunnan tulee olla avoin ja kiinnostunut muiden mielipiteistä siitä, millainen on hyvä sali
- asiakkaiden tulee edustaa laajalti eri ikäluokkia ja sukupuolia, ja kaikkien tulee tuntea olonsa tervetulleeksi
- tiloista tulisi löytyä itsepalveluautomaatti, josta voi hankkia esimerkiksi juomapulloja ja energiapatukoita
- laitteiden tulee olla laadukkaita; hakojen kestäviä, ketjujen paksuja, tankotelineiden rämisemättömiä
- perussuorituspisteitä, kuten kyykkyhäkki ja maastavetopiste, tulee olla riittävä määrä, jotta jonoja ei pääse syntymään
- kun salia uudistetaan ja kehitetään, tulee muutosten olla ensisijaisesti eduksi asiakkaille, ei yritykselle - yrityksen on suotavaa hyötyä niistä, mutta ne eivät voi ensisijaisesti olla yrityksen hyväksi tehtyjä

Nyt kun oikein ajattelen, suurin osa näistä ohjenuorista tekee mistä tahansa tilasta / yhteisöstä / jne. hyvän.

Tämä teksti on kirjoitettu oman salini innoittamana. Se on ihan hyvä sali, ja tosi lähellä kotiani. Mutta Jeesus, että se voisi olla paljon, paljon parempi, eikä se vaatisi kuin hiukan vaivannäköä ja kiinnostusta.